Primul automobil, construit de inginerul german Karl Benz in anul 1885, s-a numit Motorwagen si era vehicul propulsat de un motor cu explozie in patru timpi, alimentat cu benzina. Costase 1,000 de dolari, echivalentul a 26,337 dolari, in 2016. Vehiculului i-a fost acordat patentul nr 37435, pe care Benz il solicitase in 29 ianuarie 1886.
Automobilul demara greu, scotea un zgomot infernal si un nor de fum gros si urat. Pentru a porni, motorul trebuia incalzit mai intai cu apa fierbinte, iar apoi, in timp ce soferul manevra pornirea, vehiculul trebuia impins pana cand pistoanele ajungeau sa functioneze singure.
Marea performanta a automobilului era viteza: pe drum drept, atingea 16 km pe ora.
Motorwagen a fost produs in doar trei exemplare, iar unicul care mai exista si astazi este expus la Muzeul Tehnicii din Munchen.
Benz si-a prezentat oficial inventia in public la 3 iulie 1886, pe Ringstrasse din Mannheim, iar la demonstratie  s-a produs  si un incident nefericit.
Zgomotul motorului a speriat calul macelarului care a luat-o la goana rasturnand podusele din caruta in sant si ranind vizitiul. Motorwagen era alimentat cu benzina, iar acest lucru a alarmat opina publica, pentru ca tocmai in acele vremuri aparusera masinile de gatit cu petrol, care mai faceau explozie prin bucatarii. Cum in rezervorul automobilului intra de 20-30 de ori mai mult carburant, unele ziare au sugerat ca ar fi bine sa-i fie retras brevetul inventatorului, pentru a nu incendia intreg orasul.
Inginerul Benz nu s-a descurajat si a prezentat noi modele mai silentioase si a propus amenajarea unor statii de alimentare cu benzina la unele intersectii, pentru ca rezervorul masinii sa nu fie prea mare.
Pentru a populariza inventia sotului ei, Bertha Benz a luat Patent-Motorwagen nr 3, se spune fara stirea lui Karl, si a plecat cu automobilul sa-si viziteze rudele, pentru a-i demonstra utilitatea ca mijloc de transport pe distante lungi.
Excursia a inceput la inceputul lunii august 1888, iar intreprinzatoarea doamna si-a luat la bord si cei doi fii, pe Eugen si Richard, si au calatorit din Mannheim, prin Heidelberg si Wiesloch, pana in Pforzheim, orasul natal.
Pe langa a fi sofer,  Bertha Benz a fost si mecanic, curatind pe drum carburatorul cu un ac de palarie si folosind o jartiera pentru a izola un cablu. A alimentat automobilul cu carburant la o farmacie din Wiesloch si atunci cand i s-au defectat franele, a rugat un cizmar sa-i le fixeze cu nise bucati de piele, inventand astfel garnitura de frana. La sosirea in Pforzheim, a trimis sotului ei o telegrama, a petrecut noaptea in casa mamei sale si s-a intors acasa, trei zile mai tarziu. Calatorise in total 194 de km.
In Germania, pentru a celebra aceasta calatorie, la fiecare doi ani este organizata o parada a automobileleor de epoca, iar in 2008,  Ruta Memoriala Bertha Benz a fost aprobata oficial ca ruta a mostenirii industriale a realizarilor umane.
